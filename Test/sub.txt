स्थानीय टीवी स्टेशन अलबग़ददिया का कहना है कि उसे एक टेलीफ़ोन कॉल मिला था जिसमें एक व्यक्ति ने दावा किया था कि वो हमलावर है और वो इस्लामिकस्टेटऑफ़इराक़ का सदस्य है। 
ये एक सुन्नी चरमपंथी गुट है जो इराक़ में अलक़ायदा से जुड़ा हुआ है। ऐसी भी ख़बरें हैं कि हमलावर इराक़ी नहीं बल्कि विदेशी अरब थे। 
इसके पहले बंदूकधारियों ने बग़दादस्टॉकएक्सचेंज को निशाना बनाया था। 
पुलिस का कहना है कि इस हमले में छह लोग मारे गए थे जिसमें दो पुलिस अधिकारी शामिल थे। 
इसके बाद हमलावर नजदीकी चर्च में घुस गए जहाँ प्रार्थनासभा चल रही थी। 
ग़ौरतलब है कि इराक़ में चर्च को अक्सर निशाना बनाया जाता रहा है और उन पर बम हमले होते रहे हैं लेकिन पहली बार वहाँ लोगों को बंधक बनाया गया। 
बिहार में चौथे चरण के मतदान के दौरान राज्य के जमूईज़िले में बतिया जंगलों के पास माओवादियों ने एक पुल को धमाके से उड़ाने की कोशिश की। 
मतदान के दौरान धमाके में किसी के हताहत होने की खबर नहीं है। 
बिहार के पुलिस महानिदेशक नीलमणी के अनुसार जमूई-चकाईमार्ग पर बीच सड़क पर माओवादियों ने एक धमाका किया। 
नीलमणी ने बताया कि मुमकिन है कि माओवादियों ने पुल को क्षतिग्रस्त कर सुरक्षाबलों की आवाजाही को बाधित करने के मकसद से ये धमाका किया है। 
